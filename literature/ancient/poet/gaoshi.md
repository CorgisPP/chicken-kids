### 高适
- _字达夫，世称“高常侍”，安东都护高侃之孙，封渤海县侯。_
- _早年家贫潦倒，刻苦攻文习武。_
- _壮年怀才不遇，报国无门，与李白、杜甫交游。_
- _五十岁得哥舒翰赏识，一路升迁，官拜节度使，谥忠。_

* **别董大·其一（四年级上）**
  * 千里黄云白日曛（xūn），北风吹雁雪纷纷。
  * 莫愁前路无知己，天下谁人不识君。

* **燕歌行（高中选择性必修中）**
  * _开元二十六年，客有从御史大夫张公出塞而还者；作《燕歌行》以示适，感征戍（shù）之事，因而和（hè）焉。_
  * 汉家烟尘在东北，汉将辞家破残贼。
  * 男儿本自重横行，天子非常赐颜色。
  * 摐（chuāng）金伐鼓下榆关，旌（jīng）旆（pèi）逶（wēi）迤（yí）碣石间。
  * 校尉羽书飞瀚海，单（chán）于猎火照狼山。
  * 山川萧条极边土，胡骑凭陵杂风雨。
  * 战士军前半死生，美人帐下犹歌舞。
  * 大漠穷秋塞草腓（féi），孤城落日斗（dòu）兵稀。
  * 身当恩遇常轻敌，力尽关山未解围。
  * 铁衣远戍辛勤久，玉箸（zhù）应啼别离后。
  * 少妇城南欲断肠，征人蓟（jì）北空回首。
  * 边庭飘飖（yáo）那（nǎ）可度，绝域苍茫更何有。
  * 杀气三时作阵云，寒声一夜传刁斗。
  * 相看白刃血纷纷，死节从来岂顾勋。
  * 君不见沙场征战苦，至今犹忆李将军。
 
* **别董大·其二**
  * 六翮（hé）飘飖私自怜，一离京洛十馀年。
  * 丈夫贫贱应未足，今日相逢无酒钱。
