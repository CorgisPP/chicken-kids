### 岑参
- _世称“岑嘉州”。_
- _官僚家庭，幼年丧父，苦学未得官位。_
- _进士及第后两次从军边塞。_
- _官至刺史后又罢官寓居于蜀。_

* **行军九日思长安故园（七年级上）**
  * 强欲登高去，无人送酒来。
  * 遥怜故园菊，应傍战场开。

* **逢入京使（七年级下）**
  * 故园东望路漫漫，双袖龙钟泪不干。
  * 马上相逢无纸笔，凭君传语报平安。

* **白雪歌送武判官归京（九年级下）**
  * 北风卷地白草折，胡天八月即飞雪。
  * 忽如一夜春风来，千树万树梨花开。
  * 散入珠帘湿罗幕，狐裘不暖锦衾（qín）薄。
  * 将军角弓不得控，都护铁衣冷难着（zhuó）。
  * 瀚海阑干百丈冰，愁云惨淡万里凝。
  * 中军置酒饮归客，胡琴琵琶与羌笛。
  * 纷纷暮雪下辕门，风掣（chè）红旗冻不翻。
  * 轮台东门送君去，去时雪满天山路。
  * 山回路转不见君，雪上空留马行处。

* **走马川行奉送封大夫出师西征**
  * 君不见走马川行雪海边，平沙莽（mǎng）莽黄入天。
  * 轮台九月风夜吼，一川碎石大如斗，随风满地石乱走。
  * 匈奴草黄马正肥，金山西见烟尘飞，汉家大将西出师。
  * 将军金甲夜不脱，半夜军行戈相拨，风头如刀面如割。
  * 马毛带雪汗气蒸，五花连钱旋作冰，幕中草檄砚水凝。
  * 虏骑闻之应胆慑，料知短兵不敢接，车师西门伫（zhù）献捷。
