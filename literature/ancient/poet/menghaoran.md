### 孟浩然
- _名不详，字浩然，号孟山人，世称“孟襄阳”“孟山人”。_
- _早年有志，经过仕途困顿后修道归隐。_
- _患背疽，遇王昌龄相见甚欢纵情宴饮，疾发逝世。_

* **春晓（一年级下）**
  * 春眠不觉晓，处处闻啼鸟。
  * 夜来风雨声，花落知多少。
* **宿建德江（六年级上）**
  * 移舟泊烟渚（zhǔ），日暮客愁新。
  * 野旷天低树，江清月近人。
* **过故人庄（六年级上）**
  * 故人具鸡黍（shǔ），邀我至田家。
  * 绿树村边合，青山郭外斜。
  * 开轩面场圃（pǔ），把酒话桑麻。
  * 待到重阳日，还来就菊花。
* **望洞庭湖赠张丞相（八年级下）**
  * 八月湖水平，涵虚混（hùn）太清。
  * 气蒸云梦泽，波撼岳阳城。
  * 欲济无舟楫（jí），端居耻圣明。
  * 坐观垂钓者，徒有羡鱼情。
* **早寒江上有怀**
  * 木落雁南度，北风江上寒。
  * 我家襄水曲，遥隔楚云端。
  * 乡泪客中尽，孤帆天际看。
  * 迷津欲有问，平海夕漫漫。
